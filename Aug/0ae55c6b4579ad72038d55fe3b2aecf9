Lede van die Hanglip Posduifklub in Louis Trichardt het die afgelope naweek kragte gemeet in twee opewedvlugte vanaf Bloemfontein. Die 10A-wedvlug is gewen deur Mieke & Mike Coetzee, nadat hulle wenduif die afstand voltooi het met ‘n wenspoed van 957.90 meter per minuut. Die res van die Top 10 plekke het gegaan aan RWJ & Mike Coetzee (2de en 6de), Gerhard Bezuidenhout (3de, 4de, 5de, 7de en 10de), TE Smit (8ste) en Julius Pienaar (9de). In die 10B-wedvlug was dit RWJ & Mike Coetzee wat kon spog met ‘n eerste plek, nadat hulle wenduif die afstand voltooi het met ‘n spoed van 1162.06 meter per minuut. Hulle was ook 2de en 3de. Mieke & Mike Coetzee was 4de, Nico Bezuidenhout 5de, 6de, 9de en 10de en Gerhard Bezuidenhout 7de en 8ste. Eerskomende naweek vlieg die klub vanaf Warrenton oor ‘n afstand van ongeveer 755 km. Wat die klub se huidige puntestand betref, loop Gerhard Bezuidenhout voor met 924 punte. Nico Bezuidenhout is 2de (891), Mieke & Mike Coetzee 3de (865), RWJ & Mike Coetzee 4de (858), Julius Pienaar 5de (814), Ben & Marian Pienaar 6de (772), Sekelbos Hokke 7de (727), TE Smit 8ste (720) en Erasmus Hokke 9de (366).