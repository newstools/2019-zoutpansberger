Die skielike dood van die bekende Louis Trichardt sakeman, Vic Jacobs (54), het skokgolwe deur die gemeenskap gestuur. Na wat vasgestel kon word het Vic net na 09:00 Woensdagoggend sy eie lewe geneem by ‘n gastehuis in Pretoria. Ten tye van die tragiese gebeure was hy op pad terug na Louis Trichardt van ‘n reis in Botswana. Vic was nie net as sakeman bekend nie. Hy was ook ‘n bekende gesig in sportgeledere as kranige gholfspeler en meer onlangs ook rolbalspeler. Min mense is ook daarvan bewus dat hy ‘n oud-onderwyser was. Ten tye van hierdie berig was daar nog geen definitiewe begrafnisreëlings nie. Jacobs word oorleef deur sy eggenote Kotie, susters Linda, Matty, Louise en Lisa en skoonfamilie. Medelye word uitgespreek teenoor sy familie en vriende in hierdie moeilike tyd. 