Dit is met hartseer dat inwoners van Louis Trichardt verneem het van die dood van nog ‘n bekende inwoner, mnr. Theunnus Johannes Venter. Oom Toontjies Venter, soos hy bekend was onder sy familie en vriende, is op 18 September in die ouderdom van 66 jaar oorlede. “Ons wil net vreeslik baie dankie sê vir almal se ondersteuning en bystand met die afsterwe van ‘n man, ons pappa, oupa, oupagrootjie en dierbare vriend,” het die familie gesê. ‘n Spesiale woord van dank het gegaan aan die personeel van die Zoutpansberg Privaathospitaal, dr. Casper Venter, me. Anneke Stroebel, Rudi en Petro Opperman en skoondogter Charlene. Wyle oom Toontjies word eerskomende Vrydag, 27 September, om 11:00 vanuit die Shammah-gemeente te 50 Rissikstraat in Louis Trichardt begrawe.