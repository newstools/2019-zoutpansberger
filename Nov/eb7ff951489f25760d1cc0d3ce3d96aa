Die Soutpansberg Muurbalkklub in Louis Trichardt se finale klubkampioenskappe is op 14 November beslis. In die enkelspel vir mans het Erik Welman en Cobus van der Goot teen mekaar uitgespeel, met Erik wat as manskampioen uit die stryd getree het. In die enkelspel vir vroue was dit Ronel Welman en Louise Lordan wat mekaar die stryd aangesÃª het, met Ronel wat met die titel van vrouekampioen vir 2019 weggestap het. Hierdie jaar is daar nie net in die enkelspel meegeding nie, maar ook in dubbelspel om kampioene te bepaal. Die Soutpansberg Muurbalklub se dubbelspel-kampioenskappe is beslis tussen Erik Welman en spanmaat Ronel Welman (wenners van 2019) en naaswenners Heinerich Schoeman en spanmaat Nardus Barnard. Al die spelers wat die jaar die klub ondersteun het, is hartlik bedank. Die klub se Algemene Jaarvergadering en verkiesing van die 2020-komitee sal in Januarie plaasvind en hopelik teen daardie tyd sal daar al meer duidelikheid wees oor die verskuiwing van die bane. Verlede Donderdag se verrigtinge is afgesluit met 'n gesellige braai.