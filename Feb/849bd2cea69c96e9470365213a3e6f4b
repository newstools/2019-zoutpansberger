Veerpyltjiespelers van oor die hele Vhembe het op 9 Februarie deelgeneem aan die Vhembe Ope wat by die Levubu Rugbyklub aangebied is. Die enkelspel is gewen deur Jaco Esterhuizen (senior) van die Badgers in Louis Trichardt, terwyl Sico Erasmus, ook van die Badgers, as naaswenner uit die stryd getree het. Jaco en sy seun Jaco (junior) het ook die dubbelspel ingepalm, met klubmaats Boet en Johan Naudé van die Badgers in die tweede plek. In die gemengde dubbelspel het Charl Fritz en Rachel de Jager (van die Bulldogs in Levubu) vir hulle ‘n eerste plek losgegooi, terwyl klubmaats Wimpie Faasen en Marietha le Roux as naaswenners uit die stryd getree het. Jaco senior het ook die hoogste toemaak van die aand gehad met ‘n 128 en nog ‘n 151, terwyl Wimpie ‘n puik 171 punte ingepalm het met sy dubbels.