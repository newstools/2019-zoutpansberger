‘n Bekende oud-sakeman van Louis Trichardt, mnr. James Raymond Pieterse, is Maandag, 25 Maart, in die ouderdom van 76 jaar aan hartversaking oorlede. Hy het voorheen Ray’s Motors besit. Wyle Raymond word oorleef deur sy vrou Hyla, kinders Ryno, Marius en Annelize, skoondogters Corna en Sonja, skoonseun Chris Venter, kleinkinders Rülke (en eggenote Alice), Wihan, Chantel, Ian en Alex en agterkleinkinders Alice en Miané. ‘n Roudiens vir wyle Raymond vind eerskomende Maandag, 1 April, om 11:00 vanuit die NG Kerk Moedergemeente (Haantjiekerk) plaas. “Ons bedank almal vir hulle mooi boodskappe van vertroosting en bystand,” het die familie gesê.